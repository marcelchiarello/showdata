## Analisi contagiati COVID19 in Italia al 27/03/2020.
Per dati e grafici dettagliati:

https://marcelchiarello.github.io/showdata/RUN_27_03/RUN1.html per gli andamenti nazionali e regionali
https://marcelchiarello.github.io/showdata/RUN_27_03/RUN2.html per i dati relativi alle singole province raggruppate per regione.

Post link: https://marcelchiarello.github.io/showdata/ARTICLES/DES_27_03.md

**La giornata di oggi è di difficile valutazione ma ci sono dei lati positivi.** 

### CASI TOTALI

Il dato di oggi (86498) poggia appena sopra la curva stimata. L'aumento è comunque in fascia lineare.

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_01.png?raw=true"/>

### CASI GIORNALIERI

Il dato di oggi (5959) è leggermente inferiore a quello di ieri (6153),comunque maggiore (del 20% circa) rispetto ai valori calanti registrati il 24 e 25 Marzo. I prossimi valori dovrebbero escludere o meno che si tratti di un oscillazione intorno ad un trend decrescente o confermare l'accelerazione dei contagi. Eventualmente domani valuto di inserire gli ultimi punti nella stima di una nuova curva.

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_02.png?raw=true"/>
 
Il numero di ospedalizzati giornalieri diminuisce a 1396 (1764 ieri) con 120 terapie intensive giornaliere, in linea con il volore precedente.

Le terapie intensive totali rallentano ma fattore determinante di tale trend potrebbe essere l'aumento del numero di decessi che per ora non accenna a rallentare. Si registra un valore odierno di 1764 superiore a ieri ma con un trend medio costante nell'ultima settimana. 

Per quanto riguarda i tamponi, oggi ne sono stati eseguiti 33019, un valore elevato ma comunque inferiore al picco attuale di ieri (36615). Al momento confrontare singolarmente il numero dei tamponi eseguiti con i casi totali non è molto indicativo. Per fare ciò occorrerebbe avere la certezza che tampone eseguito = risultato ricevuto (positivo o negativo) e che vengano conteggiati come singoli, i tamponi eseguiti su una singola persona. Questa certezza non riesco a trovarla per il momento. Il lato positivo è comunque che confrontando il trend  strettamente crescente dei tamponi a partire dal 23 Marzo, non si registra per ora un egual crescita anche nei contagiati positivi.

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_03.png?raw=true"/>

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_04.png?raw=true"/>

Il dato dei tamponi rimane comunque importante, perchè i programmi futuri prevedono un aumento significativo dei test da effettuare. Sarà opportuno confrontare il trend dei tamponi auspicandosi una diminuzione della percentuale di ospedalizzati sui positivi totali che in questo modo dovrebbero includere molti più asintomatici.

### NELLE VARIE REGIONI

#### NORD:

In Lombardia, il numero dei contagiati giornalieri (2411) è in linea con il valore di ieri (2421) (COMMENTO PERSONALE: Oggi, non parlerei di calo, neanche lieve basandomi su due valori.). Calano a Milano, ma si registrano aumenti a Bergamo e Brescia.

<img src="https://marcelchiarello.github.io/showdata/RUN_27_03/RUN2/RUN_DATA_PROVINCE_03.png?raw=true"/>
<img src="https://marcelchiarello.github.io/showdata/RUN_27_03/RUN2/RUN_DATA_PROVINCE_04.png?raw=true"/>

In Veneto si registra un aumento dei casi giornalieri (543 contro 475). In costante calo dal 25 Marzo a Padova con 114 positivi oggi ma in aumento a Rovigo con 122 casi.
Stazionaria la situazione in Emilia Romagna con 772 casi giornalieri. Lieve aumento in Piemonte localizzato principalmente ad Alessandria con 126 nuovi casi, quasi il triplo rispetto a ieri.
Dopo il brusco calo di ieri, aumentano nuovamente in Liguria (136), allineandosi comunque con i giorni passati.

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_14.png?raw=true"/>

#### CENTRO:

Nuovo calo per le Marche che seguono i 194 - 176 - 79 negli ultimi 3 giorni, non presenti ad ora i dati relativi alla Toscana.
Continua nel Lazio l'oscillazione intorno al picco stimato con 181 nuovi casi giornalieri. L' Umbria degli ultimi giorni verso un trend in crescita con valori di 95 e 75 casi nelle ultime due giornate.

<img src="https://marcelchiarello.github.io/showdata/RUN_27_03/RUN3/RUN_FIT_PROVINCE_177.png?raw=true"/>
<img src="https://marcelchiarello.github.io/showdata/RUN_27_03/RUN3/RUN_FIT_PROVINCE_178.png?raw=true"/>

#### SUD:

Forte Calo in Abruzzo con un trend fortemente oscillatorio negli ultimi giorni (26 - 24 - 133 - 71).
Lieve diminuzione in Puglia (129) dopo il sensibile aumento di ieri (136). Occorre aspettare i futuri dati per escludere nuove accelerazioni o casi isolati.
In Campania si registra un trend decrescente negli ultimi 3 giorni con 74 casi nella giornata di oggi.

<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_15.png?raw=true"/>
<img src="https://marcelchiarello.github.io/showdata/RUN_27_03/RUN1/RUN_DATA_FIT_ITALIA_REGIONI_16.png?raw=true"/>


